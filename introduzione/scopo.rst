Scopo
=====

Le Linee Guida vengono emesse ai sensi dell’articolo 71 del decreto
legislativo 7 marzo 2005, n. 82 e successive modifiche e integrazioni
(di seguito CAD) e della Determinazione AgID n. 160 del 2018 recante
«Regolamento per l’adozione di linee guida per l’attuazione del Codice
dell’Amministrazione Digitale».

OpenID Connect è un layer di identità basato su JSON/REST che si
posiziona sopra al protocollo OAuth 2.0. La sua filosofia di design è
"rendi semplici le cose semplici e rendi possibili le cose complicate".
Mentre OAuth 2.0 è un protocollo di delega delle autorizzazioni di
accesso generico, consentendo così il trasferimento di dati arbitrari e
non definisce i modi per autenticare gli utenti o comunicare
informazioni su di essi, OpenID Connect offre un layer di identità
sicuro, flessibile e interoperabile in modo che le identità digitali
possano essere facilmente utilizzate su servizi desktop e mobile.

OpenID Connect non si occupa solo di autenticazione ma può essere anche
utilizzato per autorizzazione, delega e API access management.

I suoi punti di forza sono:

-  facilità di integrazione;

-  abilità di integrare applicazioni su diverse piattaforme, single-page
   app, web, backend, mobile, IoT;

-  permette integrazione di componenti di terze parti in modalità
   sicura, interoperabile e scalabile;

-  risolve diverse problematiche di sicurezza riscontrate in OAuth 2.0;

-  è utilizzato da un gran numero di servizi social e di pagamento.

Per tutti questi motivi, le presenti linee guide intendono normare
l’utilizzo di OpenID Connect nel Sistema Pubblico di Identità Digitale
italiano (SPID).
